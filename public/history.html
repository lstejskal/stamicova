<!doctype html>
<html lang="cs">
<head>
<meta charset="UTF-8">
<title>Stamicova - historie</title>
<link rel="icon" href="images/favicon.gif" type="image/x-icon"/>
<link rel="shortcut icon" href="images/favicon.gif" type="image/x-icon"/> 
<link rel="stylesheet" type="text/css" href="css/_styles.css"/>
</head>
<body>
<div id="container" style="width: 900px; margin: 0 auto;">


      <h1>Jak informovala radnice o výstavbě polyfunkčního domu</h1>
        <ul>
        <li style="margin-bottom: 1em;">Říjen 2012: <a href="http://www.kohoutovice.cz/file/3688_1_1/">Kohoutovický kurýr</a> – Pozvánka + Slovo starosty: „Byl bych rád, kdybychom se 8. listopadu sešli na ZŠ Chalabalova v co největším počtu. Přijďte se zajímat o možnosti rozvoje naší městské části. Domnívám se, že tento způsob komunikace radnice a občanů je otevřený a spravedlivý. Prostě je fér.“</li>
        <li style="margin-bottom: 1em;">Listopad 2012: <a href="http://www.kohoutovice.cz/file/3711_1_1/">Radnice informuje</a> o setkání s občany, které proběhlo 8. listopadu 2012.</li>
        <li style="margin-bottom: 1em;">Prosinec 2012: Starosta Petr Šafařík informuje o spuštění ankety na webových stránkách radnice. U ankety je zveřejněna vizualizace stavby.</li>
        <li style="margin-bottom: 1em;">10. 1. 2013: Starosta Petr Šafařík na stránkách Kohoutovic dává <a href="./files/Stanovisko_RMC_k_dalsimu_postupu_u_ankety.pdf">vyjádření</a> k podezření z ovlivnění ankety.</li>
        </ul>

      <h1>Co dělala radnice ve skutečnosti</h1>
        <ul>
        <li style="margin-bottom: 1em;">24.11.2010: Na <a href="./files/rmc0110.doc">1. schůzi Rady MČ Kohoutovice</a> po volbách, projednávali její členové, pod nenápadným označením materiál R 013 - stanovisko k odprodeji pozemku na ulici Stamicova. Následně bylo jménem naší městské části zastupitelstvu města Brna předloženo doporučení provést pronájem pozemku č. 2249/8 a jeho následný prodej (vlastníkem pozemků v současnosti je město Brno).</li>
        <li style="margin-bottom: 1em;">6.6.2011: Rada města Brna záměr prodeje pozemku schválila.</li>
        <li style="margin-bottom: 1em;">6. 9. 2011: Zastupitelstvo města Brna záměr schválilo. K jednání bylo brněnským zastupitelům předloženo  <a href="./files/MMB2012000000510.pdf">doporučení od naší městské části</a>, kde se například píše: „Záměr polyfunkčního domu, obsahující sportovní, rekondiční a regenerační aktivity má plnou podporu jak všech členů RMČ, tak i široké veřejnosti“. Veřejnost Kohoutovic však v této době nebyla informována ani v radničním zpravodaji ani na webových stránkách Kohoutovic!</li>
        <li style="margin-bottom: 1em;">Investor (V-Honey s.r.o.) však díky vlastní chybě musel projekt přepracovat  a znovu absolvovat  schvalovací kolečko. Díky této chybě nebyla stavba zahájena a vyšlo najevo, co se skrývá za tajemným materiálem R 013.</li>
        <li style="margin-bottom: 1em;">2. 9. 2012: v regionálních novinách - <a href="http://brnensky.denik.cz/zpravy_region/sportoviste-v-kohoutovicich-zabere-posledni-louku-boji-se-lide-20120902.html">Brněnském deníku vychází článek</a> o záměru výstavby hotelu s restaurací a sportovišti v Kohoutovicích. Nic netušící obyvatelé Kohoutovic se dozvídají o záměru výstavby sedmipodlažního domu z novin a lidé bydlící v okolí dotčeného pozemku nacházejí ve svých schránkách informační letáky, od svých sousedů, kteří je o této stavbě chtěli informovat. Investor přichází na kohoutovickou radnici s přepracovaným projektem.</li>
        <li style="margin-bottom: 1em;">20. 10. 2012: pod tlakem veřejnosti v Kohoutovickém kurýru vychází <a href="http://www.kohoutovice.cz/file/3688_1_1/">pozvánka</a> pro občany na diskusi o této stavbě, a to na 8. 11. 2012. Jedná se o vůbec první zmínku o stavbě v radničním zpravodaji pro obyvatele Kohoutovic. Radnice v tuto chvíli tvrdí, že ji zajímá názor veřejnosti. Aby mohlo dojít ke kvalitní diskusi, jsou od radnice předem žádány základní materiály a informace k této stavbě. Nebyly však poskytnuty!</li>
        <li style="margin-bottom: 1em;">8.11.2012: na ZŠ Chalabalova byl projekt poprvé představen veřejnosti. Jeho velikost, rozsáhlost a užití (7 podlaží, hotel, garáže, restaurace s terasou, bazén, sportoviště) přítomné překvapila. Na tomto setkání bylo přibližně 150 lidí a většina přítomných se k tomuto projektu vyjádřila odmítavě. Tímto vyvstává otázka. Jak mohlo vedení radnice v létě 2011 uvádět, že projekt má podporu široké veřejnosti? Starosta MČ Kohoutovice uvádí, že na setkání je jen malá část občanů Kohoutovic, a proto bude vyhlášena anketa na webových stránkách radnice, aby se mohli vyjádřit více lidí.</li>
        <li style="margin-bottom: 1em;">20.12.2012: na stránkách Kohoutovic byla spuštěna <a href="http://www.kohoutovice.cz/modules/xoopspoll/pollresults.php?poll_id=29">anketa</a>. Skončit má 31. ledna 2013.</li>
        <li style="margin-bottom: 1em;">3. 1. 2013: došlo k <a href="http://www.kohoutovice.org/zhodnoceni-ankety-o-stavbe-hotelu/">manipulaci s hlasy</a> neznámým útočníkem, nejdříve ve prospěch stavby, následně proti výstavbě. Během krátké doby přibylo nebývale velké množství hlasů.</li>
        <li style="margin-bottom: 1em;">10. 1. 2013: Rada MČ Kohoutovice rozhodla, že anketa bude pokračovat. Nepřiznala ani neodmítla možnost ovlivnění ankety neznámou osobou. Postoj k průběhu ankety chce zaujmout až po jejím skončení.</li>
        <li style="margin-bottom: 1em;">5. 2. 2013: starosta MČ Kohoutovice v <a href="http://www.ceskatelevize.cz/zpravodajstvi-brno/zpravy/213849-kohoutovicka-radnice-se-anketou-ridit-nehodla-byla-pry-zmanipulovana/">České televizi</a> a v Brněnském deníku odmítá regulérnost ankety a rozjíždí další jednání s V-Honey s.r.o.</li>
        </ul>


 <div id="footer">
  <!-- sem mozna dat panorama kohoutek, zvrchu s bilym prechodem --> 
 </div>

</div>
</body>
</html>
